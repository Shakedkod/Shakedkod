---
cssclasses:
  - center-images
---
נכתב על **רחל המשוררת**.
***
פגישה, חצי פגישה, מבט אחד מהיר,
קטעי ניבים סתומים - זה די...
ושוב הציף הכל, ושוב הכל הסעיר
משבר האשר והדוי
אף סכר שכחה - בניתי לי מגן - 
הנה היה כלא היה.
ועל בכרי אכרע על שפת אגם סואן
לשתות ממנו לרויה!

**מילון**:
* קטעי ניבים סתומים - מילים חסרות משמעות
* משבר(הוגים את זה מישבר) - גל
* דווי - מות/כאב/עצר

השיר מחולק לשני בתים.
הבית הראשון הינו 4 השורות הראשונות, בעוד שהשני הוא ארבע השורות האחרונות.
***
## הבית הראשון
**בשתי השורות הראשונות** מתוארת הפגישה, בה יש נורא מעט - מבט אחד מהיר, קטעי מילים סתומים - לא ברור מה נאמר ולא ממש משנה מה נאמר. המבט המהיר והדיבור המקוטע מעידים על המעצורים ביניהם. אך למרות שהאירוע הוא קטן וקצר הוא מפעיל תגובה עוצמתית ומשמעותית מאוד.
צמד המילים "זה די" בשורה השנייה **פותח לנו את החוויה להמשך השיר**. (זה די - הפגישה הקצרה והמילים הלא ברורות מספיקות בשביל להציף ולהסעיר הכל)

בשיר ישנן 3 תמונות מטאפוריות.
**בשתי השורות** הבאות **מתוארת התמונה המטאפורית הראשונה** של הרגשות העזים שהפגישה עוררה - **תמונה של ים סוער המציף את הכל**. הים הוא מטאפורה לרגשת האהבה, מתואר כסוער וגורם לרגשות אמביוולנטיים(=דו ערכי).

### משבר האושר והדוי
הרגשות האמביוולנטים בשיר מוצגים על ידי אוקסימורון: צירוף לשוני המציג שני מושגים הידועים כמנוגדים כאילו היו אחד: מצד אחד אושר, הנאה והתרגשות ומצד שני כאב המאיים עליה כמו גלי ים סוער המאיימים להציף ולהטביע.
**השימוש במילה "מישבר"** מעלה **קונוטציה** של משבר.
החזרה על המילה **ושוב**, מלמדת שהדוברת חוותה בעבר רגשות דומים והיא מנסה להימנע מהם.
החזרה על המילה **הכל**, מלמדת על העוצמה הבלתי נשלטת של החוויה שהציפה אותה.
החזרות של המילים: **ושוב...הכל** בסמוך למילים **הציף והסעיר**, ממחישות התפרצות רגשית כמו תנודות הגלים הלוך וחזור וניסיון של האדם לעמוד מולם.

## הבית השני
### תמונה מטאפורית - "אף סכר שכחה בניתי לי מגן"
תמונה של סכר הנפרץ ע"י מים, סכר השכחה הוא חומת מגן מלאכותית שהדוברת בנתה לעצמה על מנת לשכוח, להדחיק את אהוב ליבה ורגשותיה. המטרה של הסכר הוא להגן על עצמה. פריצת הסכר הוא הרגע שבו הדוברת נכנעת לרגשות שניסתא לדכא. כמו הסכר שאינו עומד בפני זרם המים, כך היא לא יכולה לעמוד מול פרץ רגשותיה. **המטאפורה, סכר השכחה, היא למעשה ביטוי להגיון ולשכל שלפעמים אינם מצליחים לעמוד בפני הרגש(מים)**.

הביטוי "היה כלא היה" מבליט את חולשת הסכר שכוחו היה למעשה אשליה בלבד לכך שהדוברת התגברה על אהבתה ורגשותיה, ואת הניגוד בין האירוע הרגעי, החולף לתוצאותיו הדרמטיות המכריעות.

### בשתי השורות האחרונות בבית השני מתוארת התמונה השלישית
התמונה היא של אישה הכורעת לשתות ממימיו של אגם סואן. באמצעות תמונה זו מתארת הדוברת את כניעתה(כריעת הברך) לרגשותיה. הדוברת נותנת דרור לרגשות המציפים אותה ואף מתמכרת לרגשות אלו. הים הסוער שהופיע בתחילת השיר הופך לאגם סואן. למרות שיחסה של הדוברת לאהבתה מורכב, היא מתמסרת לחוויית השתייה עד תום ושותה מים באהבה, כלומר היא אינה מתכחשת לרגשותיה ומקבלת אותם.

## אמצעים אומנותיים בשיר
### מוטיבים
1. לשלושת התמונות המטאפוריות יש בסיס רעיוני משותף המהווה **מוטיב** חוזר בשיר
2. **מוטיב המים** - המים הם למעשה מטאפורה לרגשות הדוברת. ישנה הדרגתיות במוטיב המים בדומה לרגשות של הגוברת:
	1. **משבר** - גל, תחושה של משהו סוער כמי שהרגשות שלה.
	2. **סכר** - משהו שאמור לעצור, אך מתפרץ החוצה ובכך נותן דרור לרגשות שלה.
	3. **אגם** - האגם רגוע יותר בדומה לרגשות שלה שנכנעים ומגיעים למען השלמה עם המצב.

הקישור בין שלוש התמונות - מהלך סיפורי רציף.
המילים הציף, הסעיר, משבר, סכר, אגם, לשתות, לרוויה הן מילים מעולם המים. השימוש במוטיב המים המים מלמד על הדמיון בינהם: כמו שהמים הם צורך בסיסי וסמל לחיים - אבל הם גם יכולים להטביע ולהרוס, כך גם אהבה היא צורך בסיסי אך יכולה לפגוע והיא נתפסת כאחדותם של אושר וסבל(אוקסימורון).

### סימני הפיסוק בשיר
- מקף מפריד ושלוש נקודות בשורה השניה בבית א' - מבטאים את הסערה הרגשית והבלבול שחשה הדוברת בעקבות הפגישה המפתיעה.
- שני מקפים מפרידים בתחילת בית ב' היוצרים עצירה בקריאה ותמונה ויזואלית של הסכר כניסיון לעצור את פרץ הרגשות.\
- סימן קריאה בסוף, מוסיף לעוצמה שבכניעה מלאה לרגשות שהדחיקה בעבר.

![[פגישה-חצי-פגישה]]