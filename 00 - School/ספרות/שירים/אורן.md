נכתב על ידי **לאה גולדברג**.
***
כאן לא אשמע את קול הקוקיה.
כאן לא יחבש העץ מנצפנת שלג,
אבל בצל האורנים האלה
כל ילדותי שקמה לתחיה.

צלצול המחטים : היה היה - - -
אקרא מולדת למרחב-השלג,
לקרח ירקרק כובל הפלג,
ללשון השיר בארץ נכריה.

אולי רק צפרי-מסע יודעות -
כשהן תלויות בין ארץ ושמים -
את זה הכאב של שתי המולדות.

אתכם אני נשתלתי פעמים,
אתכם אני צמחתי, ארנים,
ושרשי בשני נופים שונים.
***
## קדם קריאה
**1. מצאו שלושה אמצעים אומנותיים בשיר**
"כאן לא אשמע...כאן לא יחבש" - אנאפורה. המילים "כאן לא" חוזרות בראש שתי השורות הראשונות של השיר על מנת להדגיש את מיקום הדוברת וניתוקה מהמקום עליו היא מדברת.
מטאפורה - "אתכם אני נשתלתי פעמיים, אתכם אני צמחתי אורנים" - הדוברת מדמה את עצמה לאורנים. שכן, כמו שהאורנים נשתלו פעמיים, כך גם הדוברת עברה בין שתי המולדות - נולדה פעמיים.
האנשה - "כאן לא יחבוש העץ מצנפת שלג". עצים לא חובשים מצנפת - ההפיכה שלהם לאנושיים פה נעשת על מנת לתמוך בדימוי של הדוברת לעצי האורן.

**2. מה מתרחש בבית א? מה משמעות החזרה "כאן לא"?**
השוואה בין המולדת החמה למולדת הקרה אותה היא עזבה באמצעות אנאפורה.

**3. מה הם תיאורי הנוף בבית ב'?**
סיפור אגדה שמתאר את הילדות הקסומה במולדת הקרה. המטרה של תיאורי הנוף היא לדגיש את היופי, הטוב והזכרונות שהיו לה מהמולדת הקרה. להדגיש את הגעגוע, אך בשורה האחרונה יש תהליך של שינוי/היפרדות. המולדת הקרה הופכת לזרה.

**4. מה לדעתכם הקשר בין ציפורי מסע לכאב של שתי המולדות?**
ציפורי מסע מסמלות נדידה. אין להן בית קבוע וכל עונה הם במקום אחר. 