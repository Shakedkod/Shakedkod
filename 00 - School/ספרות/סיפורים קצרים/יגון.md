נכתב על ידי **אנטון צ'כוב**.
**מצגת תישלח**
***
## הפגישה השנייה
1. עולים 3 אנשים. שניים גבוהים **ואחד גיבן ונמוך**.
2. בוחרים בגיבן שיעמוד - הוא מקלל, מעליב ומצליף.
3. יש ציפיה שהגיבן יהיה אמפתי אל יונה בגלל השוני שלו. (מדגיש את הביקורת החברתית)
4. יש ציפיה שבעקבות המפגש תתעצם תחושת הבדידות והיגון. אבל ההפך, הוא שמח לקבל יחס כלשהו.

## הפגישה הרביעית
1. יונה מגיע לחצר עגלונים
2. מנסה לפתח שיחה עם עגלון
3. מרחיב את הסיפור על מות בנו
4. העגלון נרדם - מוטיב העיניים.
5. הקשר בין הצימאון של העגלון למים לבין הצימאון של יונה לספר את סיפורו.

## הפגישה החמישית
* כאבו של יונה גדול מנשוא.
* הוא לא יכול להרהר לבדו במות בנו, לכן מבקש לדבר אל סוסתו ולפרוק את יגונו.

## הסוף
סוף הסיפור הוא גם פתוח וגם סגור.
**סגור** מכיוון שבעיית המועקה נפתרת, יונה העגלון מרגיש הקלה - הוא סוף סוף מספר ופורק את יגונו. זאת למרות שזה לסוסה שאינה אנושית ואינה מגיבה.
**פתוח** מכיוון שבעיית האטימות החברתית עדיין קיימת. היא אפילו מתעצמת לנוכח העובדה שאדם יכול לדבר רק לסוסה, שלכאורה מקשיבה.

## הביקורת החברתית
הביקורת החברתית בסיפור היא תגובה לתהליך העיור ההמוני בסוך המאה ה-19. **החברה** מייצגת את האנושות כולה, חברה אדישה ואטומה למצוקת האדם. **הסיפור "יגון"** מתאר קושי, ניכור, מצוקה ובדידות.

# תרגול
## שאלות
1. לכתוב מהי האנלוגיה בין הסוסה ליונה. פרטו, נמקו והדגימו. בנוסף, הסבירו מה מטרת האנלוגיה.
2. פרטו על האנלוגיה הניגודית בין יונה והסוסה לבין אנשי העיר. בנוסף, כתבו מה מטרתה של האנלוגיה.
3. מהו מוטיב היגון? הסבירו אותו לאורך הטקסט.

### תשובות
1. האנלוגיה בין הסוסה ליונה היא האנשה של הסוסה והענקת תכונות אנושיות וזאת על מנת ליצור השוואה בין הסוסה ליונה. במהלך הסיפור יונה מוצג במספר מצבים בהם יונה והסוסה מתוארים כאחד. בתחילת הסיפור יונה והסוסה מתוארים שניהם כלבנים ודוממים, מה שמציג את ההשוואה ביניהם ואת רצון הכותב לגרום לקורא לראות אותם כאחד. לאחר מכן, מתוארת הסוסה כחייה שניתקו אותה מכפר ומהמחרשה, מפה הקורא מבין כי מדובר לא רק על הסוסה אלא גם על יונה עצמו, אשר נותק מהכפר בו הוא חי וכעת מנסה להסתדר בעיר. בהמשך, כאשר עולה איש הצבא לעגלה, יונה מותח את צווארו וגם הסוסה מתוחת את צווארה, מה שמדגיש את ההשוואה ביניהם. עוד באותו המשפט הסוסה מתוארת כדלת מראה, מה שמדגיש את מידת העולב שיונה הגיע אליה כעת כשהוא זקן וגמלוני. במפגש של יונה עם שלושת האנשים, שני הגבוהים והגיבן, הגיבן אומר ליונה כי הוא צריך להצליף בסוסתו, וכאשר אינו עושה זאת, הגיבן מצליף בו. דבר זה מדגיש כי יונה והסוסה הם אחד, כמו שמתייחסים לבהמה, כך גם מתייחסים ליונה. מתוארת סוג של הבנה בין יונה ובין הסוסה, כאשר יונה חושב כי הוא צריך להגיע אל חצר העגלונים, ומבלי שאמר דבר, הסוסה פתחה במרוצה אל עבר חצר העגלונים, מה שמראה את הקשר ביניהם, לא רק בסיפור, אלא גם בחיים שלהם עצמם.  בסוף הסיפור, יונה מספר לסוסה ופורק את עולו על מות בנו והיא מקשיבה לו בסבלנות. בהמלך הסיפור, יונה מסוף ומדמה בין עצמו לבין הסוסה, כאשר הוא מנסה לגרום לסוסה לבין את יגונו ואת כאבו. מטרת האנלוגיה היא להדגיש את יחס החברה אל יונה ולהציג את הביקורת על החברה האטומה והקשה אשר מתייחסת אל יונה ביחס מזלזל, וזאת בניגוד לסוסה, אשר מבינה אותו, מקשיבה לו וסובלנית אליו.
2. האנלוגיה הניגודית בין יונה וסוסה לבין אנשי העיר היא הדגשת הניגוד למען העברת הביקורת החברתית על אטימות החברה לאחרים. במפגש עם איש הצבא, בו הוא מתעלם מניסיונו של יונה לפרוק את עולו, מראה ניגוד ראשוני בין החברה לבין יונה והסוסה. בעוד שיונה מנסה לפרוק את עולו ולספר, איש הצבא אטום ולא מוכן לשמוע את זעקתו של יונה לעזרה ובמקום זאת בוחר לדחוק בו להגיע אל היעד. שלושה אדונים עולים לעגלת יונה, שניים גבוהים ואחד גיבן. שני הגבוהים מכריחים את הגיבן לעמוד בעוד שהם יושבים. העובדה כי הגיבן גיבן בנוסף לכך שהוכרח לעמוד, גורם לקרוא לחשוב כי אמורה להיות אמפטיה מסויימת בין יונה הכחוש לגיבן, אך אנו רואים כי הגיבן אינו מבזבז שנייה ומתחי לקלל את יונה ולצעוק עליו שהוא אינו נוהג כמו שצריך. יונה הרגיל לאיטיות של הכפר מורתע מהרעש וההמולה של העיר ולא מצליח להתמודד עם המהירות בה הוא צריך לנסוע בנוסך לקללות המגיעות מהגיבן. מפגש זה מדגיש את הניגודיות בין הציפיה שלנו, לאמפטיה ליונה, לחברה הנוקשה אשר לא רק שלא מגלה מעט אמפטיה ליונה, אלא גם מגדפת אותו ומשפילה אותו.
***
## שאלת בגרות
בחר בסיפור שבו משתמעת ביקורת על תכונות אנושיות או על תופעה חברתיות. הסבר מהי הביקורת המשתמעת בסיפור שבחרת, ותאר כיצד היא באה לידי ביטוי.

### תשובה
הסיפור "יגון" שנכתב על ידי אנטון צ'כוב מספר את סיפורו של יונה העגלון אשר מגיע לעיר העמוסה לאחר שבנו מת בכפר ומנסה לפרוק את עולו במהלך חמישה מפגשים. הסיפור מציג ביקורת חברתית על אטימות החברה אל מול יגונו של יונה הבאה לידי ביטוי בכל מפגש ומפגש.

הביקורת המוצגת מתחילה כבר במפגש הראשון. לעגלה עולה איש צבא. יונה לפתע מספר לו כי מת בנו, איש הצבא שואל כיצד מת ולאחר שקיבל תשובה עוצם את עיניו כסמל לסגירותו. יונה נשאר בודד בעגלתו שלו ולא יכול לספר יותר לאיש הצבא לאחר שעצם את עיניו.
אטימות איש הצבא אינה מלאה, אך היא קרובה לכך. יונה לא מצליח לפרוק את יגונו מה שמראה את האטימות הכמעט מלאה של החברה שרק תתגבר במפגשים הבאים.
לעגלה עולים שלושה אנשים, שניים גבוהים ואחד גיבן. הם דורשים שיסיעו אותם בסכום זעיר של 20 פרוטות. יונה, אשר לא שווה לו להסיע אותם תמורת מחיר נמוך כל כך מסכים בכל זאת בטענה שעדיף שלא יהיה לבד על העגלה. רצון יונה להסיע את האדונים למרות המחיר הנמוך מראה כמה חשוב לו לפרוק את יגונו וכמה כואב לו מות בנו. לאחר שהאדונים עולים הם מתווכחים על מי ישב ומי יעמוד. לבסוף, הם מחליטים שהגיבן יעמוד בעוד שני הגבוהים ישבו. הגיבן, שהינו גם כך מודר חברתית, נדרש לעמוד ולכן אנו מצפים כי תהיה לו מעט סימפטיה ליונה הכחוש. אך לא כך הדבר. הגיבן מתחיל במהרה לקלל אותו לספר לו איזה נהג גרוע הוא מה שגורם לשני דברים: האחד, יונה אינו מסוגל להוציא מילה ולפרוק את יגונו. השני, הורדה של יונה למעמד נמוך יותר מהגיבן - לא רק שאנשי צבא ואנשים רגילים מתייחסים אליו כנמוך מהם, גם הגיבן, שהינו כבר במעמד נמוך בחברה, מתייחס אל יונה כאל שעיר לעזאזל. יונה שוב נשאר לבד אפילו כאשר יש בעגלה עוד אנשים. הקטע הזה בסיפור מראה לאיזו רמת אטימות החברה הגיעה אליה כאשר אפילו הגיבן, הנחות מבחינה חברתית, מתייחס ליונה ברע ולא מסתכל על האדם שבו ועל הקושי שלו.
יונה עובר על יד חצר ומרוב נואשותו לפרוק את יגונו, הוא שואל את החצרן על השעה, על מנת להתחיל שיחה. החצרן עונה לו את השעה ומוסיף שיתחפף מחצרו במהירות. יונה, אשר שוב נשאר ללא דרך לפרוק מרגיש כאילו אבד עולמו. אין מי שיקשיב לו ולכן אין סיבה שהוא יתאמץ להמשיך לנסות לדבר עם אנשים. הביקורת החברתית נוחכת מאוד גם במפגש הקצר הזה. יונה נשבר, החברה אינו יכולה אפילו להקשיב לו אלא רק ללגלג עליו.
יונה נוסע לחצר העגלונים, שם הוא יושב ולפני שנרדם רואה עגלון אחר שקם לשתות מים. יונה מלמל דבר מה אך העגלון כבר שקע בשינה, מה שמסומל על ידי העיניים הסגורות שלו. יונה כואב ואין לו דרך להוציא את זה. יונה הולך לסוסתו ומתחיל לדבר איתה. הברק בעיני הסוסה נותן ניגוד לשאר הדמויות בסיפור דרך מוטיב העיניים. כל אנשי העיר סגרו את עינייהם אך לסוסה ברק בעיניה - הסוסה מקשיבה.
יונה ממשיך לדבר ולבסוף גם פורק את יגונו וכך בעייתו של יונה נפתרת, אך זאת של החברה לא.
הסיפור מראה כי החברה אטומה עד כדי כך שהיצור היחיד שניתן לדבר איתו באוזן קשבת הוא חיות שאפילו אינן מבינות אותנו וזוהי הביקורת החברתית במלואה.

לסיכום, ניתן לראות כי הביקורת החברתית שהכותב מנסה להעביר בניגודיות בין הסוסה לאנשי העיר הינה על אטימות החברה המודרנית. ניתן לראות זאת בכל מפגש ומפגש כאשר אנשי העיר היו אטומים וקרים בעוד שהסוסה הקשיבה. 